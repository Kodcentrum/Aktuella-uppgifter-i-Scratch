<!doctype html>
<html><head><meta charset="utf-8"><meta name="viewport" content="width=device-width"></head><body>
<h1 id="labyrintgenerator">Labyrintgenerator</h1>
<p><em>(Bidrag till kodboken.se)</em></p>
<p>Vårt uppdrag är att skriva en labyrintgenerator i Scratch. Man ska kunna välja bredd och höjd på labyrinten, som ska vara rektangulär.</p>
<p>Det ska gå att ta sig mellan labyrintens fyra hörn. Labyrinten ska se olika ut från gång till gång.</p>
<p>En labyrintgenerator kan man ha nytta av i olika spel. Därför är det bra om vi har några få sprajtar som man kan importera med ryggsäcken.</p>
<p>Så här kan det se ut när vi är klara:</p>
<p><img src="00-maze-goal.png" alt="Målbild för labyrinten"></p>
<p>Låter det krångligt? Vi tar ett steg i taget. Jag har formulerat en önskelista som kanske kan hjälpa.</p>
<h2 id="-nskan-1-det-g-r-att-v-lja-bredd-och-h-jd-p-labyrinten">Önskan 1. Det går att välja bredd och höjd på labyrinten</h2>
<p>Den här önskan kan vi uppfylla genom att katten frågar om bredd och höjd. Vi sparar svaren i variablerna <code>BREDD</code> och <code>HÖJD</code>.</p>
<p>Pröva nu att göra en lösning på egen hand innan du går vidare.</p>
<h3 id="ledtr-dar">Ledtrådar</h3>
<p>Här är några block som kan vara bra att ha:</p>
<p><img src="01-useful-blocks.png" alt="Användbara block"></p>
<h3 id="l-sningsf-rslag">Lösningsförslag</h3>
<p><img src="01-solution.png" alt="Lösningsförslag. Det går att välja bredd och höjd på labyriten"></p>
<p>Än så länge är det bara katten som frågar. Ingen labyrint syns än.</p>
<p>Jag har valt STORA BOKSTÄVER för variabler som används av flera block. Ett exempel är variabeln <code>BREDD</code>. Sådana globala variabler kan ge programfel som är svåra att hitta. Därför sätts deras värden bara en gång.</p>
<p>Variabler med små bokstäver används inom ett block.</p>
<h3 id="f-rb-ttringsid-er">Förbättringsidéer</h3>
<ol>
<li>Behöver vi kontrollera indata bättre? Vad är rimliga värden på variablerna <code>BREDD</code> och <code>HÖJD</code>?</li>
</ol>
<h2 id="-nskan-2-det-syns-ett-rutn-t">Önskan 2. Det syns ett rutnät</h2>
<p>Vi vill att det ser ut något i den här stilen om vi svarar <code>BREDD</code> 5 och <code>HÖJD</code> 3.</p>
<p>Om vi pekar med muspekaren på scenen så ser vi att Scratch har ett koordinatsystem där <code>X</code> går från &ndash;240 till 240 och <code>Y</code> går från &ndash;180 till 180. Våra yttersta prickar behöver ligga en liten bit in från kanten så att de syns. Jag har därför använt variablerna
<code>XSTART</code>,
<code>YSTART</code>,
<code>XSLUT</code> och
<code>YSLUT</code> som du kan se i bilden. Jag satte t.ex. <code>XSTART</code> till &ndash;230 för att hålla mig en bit från vänsterkanten. Genom att använda variabler och inte skriva t.ex. &ndash;230 direkt i koden kan jag justera storleken enkelt om det behövs.</p>
<p><img src="02-coords.png" alt="Koordinater"></p>
<p>Med 5&times;3 rutor (bredd&times;höjd) behövs det ju sex hörnprickar på bredden och fyra på höjden. Avståndet mellan ytterhörnen på bredden är <code>XSLUT</code>&ndash;<code>XSTART</code> pixlar och genom att dividera med <code>BREDD</code> får vi antalet pixlar mellan hörnprickarna. Vi kallar det avståndet <code>XSTEG</code>. Se bilden, där <code>YSTEG</code> också visas.</p>
<h3 id="ledtr-dar">Ledtrådar</h3>
<ul>
<li>Det kan vara bra att dela upp koden i flera block. Tänk på att du kan skapa egna block. Ett användbart block kan vara</li>
</ul>
<p><img src="02-custom-block.png" alt="Rita hörn(B, H)"></p>
<p>där B är bredden och H höjden. Det nedre vänstra hörnet kan t.ex. vara (B, H) = (0, 0) och övre högra hörnet (B, H) = (<code>BREDD</code>, <code>HÖJD</code>).</p>
<ul>
<li><p>Ändra gärna koden som du skrev i steg 1. Det är viktigt att skriva om kod som inte passar längre.</p>
</li>
<li><p>Hörnprickarna kanske kan vara en ny klädsel hos katten? Då slipper vi skapa en ny sprajt.</p>
</li>
<li><p>Några block som kan vara bra att ha:</p>
</li>
</ul>
<p><img src="02-set-variable.png" alt="Sätt variabelns värde"></p>
<p><img src="02-stamp.png" alt="Stämpla"></p>
<h3 id="l-sningsf-rslag">Lösningsförslag</h3>
<p><img src="02-solution.png" alt="Lösningsförslag. Det syns ett rutnät"></p>
<h3 id="f-rb-ttringsid-er">Förbättringsidéer</h3>
<h2 id="-nskan-3-det-finns-en-ytterv-gg">Önskan 3. Det finns en yttervägg</h2>
<p>Så här kan det se ut när vi är klara:</p>
<p><img src="03-Goal.png" alt="Labyrint med ytterväggar"></p>
<p>Det är fyra ytterväggar att rita. Kan du dela upp jobbet i mindre delar?</p>
<h3 id="ledtr-dar">Ledtrådar</h3>
<ul>
<li>Det kan vara praktiskt att ha ett block för att rita en vägg med olika startpunkt och riktning.</li>
</ul>
<p><img src="03-Wall.png" alt="Blocket Rita vägg"></p>
<ul>
<li>Har vi ett block för att rita en vägg så kan vi använda det fyra gånger för de olika väggarna.</li>
</ul>
<p><img src="03-Walls.png" alt="Blocket Rita ytterväggar"></p>
<h3 id="l-sningsf-rslag">Lösningsförslag</h3>
<p>Här ser du de block som jag har lagt till eller ändrat. Resten är som innan.</p>
<p><img src="03-Top-complete.png" alt="Koden för grön flagga">
<img src="03-Walls-complete.png" alt="Förslag på Rita ytterväggar">
<img src="03-Wall-complete.png" alt="Förslag på Rita vägg"></p>
<h3 id="f-rb-ttringsid-er">Förbättringsidéer</h3>
<h2 id="-nskan-4-det-finns-innerv-ggar-och-man-kan-g-mellan-labyrintens-h-rn">Önskan 4. Det finns innerväggar och man kan gå mellan labyrintens hörn</h2>
<p>Här är vi nu om vi svarar <code>BREDD</code> 6 och <code>HÖJD</code> 4:</p>
<p><img src="04-start.png" alt="Labyrint med ytterväggar"></p>
<p>Det behövs innerväggar för att det ska bli en intressant labyrint. Men innerväggarna kan inte ritas hur som helst om vi vill kunna gå genom labyrinten.</p>
<p>Kan de här två reglerna fungera?</p>
<ul>
<li>Regel 1. En rektangel kan delas i två mindre rektanglar om vi ritar en rak innervägg som har ett hål någonstans.</li>
<li>Regel 2. Vi kör regel 1 på de två mindre rektanglarna tills vi får så små rektanglar att de har bredd eller längd 1, alltså formen av en korridor.</li>
</ul>
<p>Regel 1 gör att vi alltid kan komma igenom på ett ställe i labyrinten. </p>
<p>Regel 1 och 2 tillsammans hjälper oss att bryta ner problemet i flera mindre bitar. När bitarna är tillräckligt små är vi färdiga.</p>
<p>Så här kan det se ut. Siffrorna 1 och 2 visar var vi använder regel 1 och 2:</p>
<p><img src="04-split-1.png" alt="Steg 1"> </p>
<p>Vi ritade en horisontell vägg med ett hål på ett slumpmässigt ställe.</p>
<p>Nu upprepar vi två gånger och får något i den här stilen:</p>
<p><img src="04-split-2.png" alt="Steg 2"> 
<img src="04-split-3.png" alt="Steg 3"> </p>
<p>Våra två regler verkar fungera och i nästa steg ska vi förbättra labyrinten.</p>
<h3 id="ledtr-dar">Ledtrådar</h3>
<p>Vi behöver ett sätt att hålla reda på vilka rektanglar vi jobbar med. Kanske en listvariabel kan hjälpa till? De här blocken kan vara bra att känna till:</p>
<p><img src="04-useful-blocks.png" alt="Användbara block"> </p>
<h3 id="l-sningsf-rslag">Lösningsförslag</h3>
<p>Variabeln <code>ritlista</code> håller reda på alla rektanglar där vi ska rita innerväggar. Varje rektangel motsvaras av fyra värden i listan: <code>b</code>, <code>h</code> för nedre vänstra hörnet, <code>b1</code>, <code>h1</code> för övre högre hörnet i rektangeln.</p>
<p><img src="04-b1.png" alt="Kod 1">
<img src="04-b2.png" alt="Kod 2">
<img src="04-b3.png" alt="Kod 3">
<img src="04-b4.png" alt="Kod 4">
<img src="04-b5.png" alt="Kod 5"></p>
<h2 id="-nskan-5-v-ggarna-delar-sig-horisontellt-eller-vertikalt-inte-bara-horisontellt-som-i-nr-4">Önskan 5. Väggarna delar sig horisontellt eller vertikalt, inte bara horisontellt som i nr 4</h2>
<h3 id="ledtr-dar">Ledtrådar</h3>
<ul>
<li>De här blocken kan komma till användning: &hellip;</li>
<li>Ändra i funktionen <em>Rita vägg med hål</em> så att den ibland delar vertikalt istället för bara horisontellt</li>
<li>Bild som illustrerar</li>
</ul>
<h3 id="l-sningsf-rslag">Lösningsförslag</h3>
</body></html>
